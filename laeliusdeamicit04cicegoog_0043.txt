12 LAELIUS DE AMICITIA.

et consuetudine adiuncta, quibus rebus ad illum primum
motum animi et amoris adhibitis admirabilis quaedam
exardescit benivolentiae magnitudo. (luam si qui putant
ab inbecillitate proficisci, ut sit, per quem adsequatur
quod quisque desideret, humilem sane relinquunt et mi·
nime generosum, ut ita dicam, ortum amicitiae, quam
ex inopia atque indigentia natam volunt. Quod si ita
esset, ut quisque minimum esse in se arbitraretur, ita
ad amicitiam esset aptissimus3 quod longe secus est.
ao Ut enim quisque sibi plurimum confidit, et ut quisque
maxime virtute et sapientia sic munitus est, ut nullo
egeat suaque omnia in se ipso posita iudicet, ita in
amicitiis expetendis colendisque maxime excellit. Quid
enim? Africanus indigens mei? Minime hercule, ac ne
ego quidem illius; sed ego admiratione quadam virtutis
eius, ille vicissim opinione fortasse non nulla, quam de
meis moribus habebat, me dilexit3 auxit benivolentiam
consuetudo. Sed quamquam utilitates multae et magnae
consecutae sunt, non sunt tamen ab earum spe causae
. 31 diligendi profectae. Ut enim benefici liberalesque sumus,
non ut exigamus gratiam (neque enim beneficium faena-⁴
ramur, sed natura propensi ad liberalitatem sumus), sic
amicitiam non spe mercedis adducti, sed quod omnis
eius fructus in ipso amore inest, expetendam putamus.
32 Ab his, qui pecudum ritu ad voluptatem omnia referunt,
longe dissentiunt, nec mirum3 nihil enim altum, mihil
magnifieum ac divinum suspicere possunt, qui suas omnes
cogitationes abiecerunt in rem tam humilem tamque con·
temptam. Quam ob rem hos quidem ab hoc sermone
removeamus, ipsi autern intellegamus matura gigni sen-
sum diligendi et benivolentiae caritatem facta significa

tione probitatis. Quam qui adpetiverunt, adplicant se et
propius admovent, ut et usu eius, quem diligere coepe
runt, fruantur et moribus sintque pares in amore et

 

